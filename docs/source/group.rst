Il gruppo
=========

Il gruppo si occupa di vari argomenti di neuroscienza computazionale, spaziando dall'ambito
simulativo mediante reti spiking e firing rate, allo sviluppo di modelli teorici di supporto
alle simulazioni. Lo scopo di questi lavori è comprendere la relazione tra attività neurale,
legata a meccanismi di basso livello, e meccanismi cognitivi di alto livello come l'apprendimento
e la memoria.

Il gruppo è poi coinvolto in attività di sviluppo software nell'ambito di simulatori di reti
neurali spiking. In particolare, il gruppo ha interamente sviluppato la libreria NeuronGPU, 
ora integrata nell'iniziativa europea NEST sotto il nome di `NEST GPU <https://nest-gpu.readthedocs.io/en/latest/>`_. 
Attualmente, lo sviluppo della libreria è portato avanti da una collaborazione tra il nostro gruppo all'Università di
Cagliari, la Sezione di Roma dell'Istituto Nazionale di Fisica Nucleare e il centro di ricerca
di Jülich, in Germania.
